-- Projektanalys --

I detta projekt har jag utvecklat en webbapplikation för den fiktiva hamburgerkedjan “Bun Drop” med målet att skapa en online-upplevelse som är både funktionell och estetiskt tilltalande. I denna projektanalys kommer jag att beskriva de centrala delarna av min arbetsprocess, vilket inkluderar designvalen, kodens struktur och de utmaningar jag stötte på samt hur jag löste dem. Jag kommer även att reflektera över resultatet och vad jag eventuellt hade gjort annorlunda i framtida projekt.

 - React

Jag inledde arbetet med att välja mitt huvudramverk - React. Valet att använda React grundar sig främst i att jag upplever dess komponentsystem som enkelt att förstå och använda, men också i att det är ett populärt ramverk med många resurser tillgängliga. 

- Responsiv design

När jag började skapa min design i Figma så hade jag komponenttänket med mig i bakhuvudet. Att redan från början tänka på hur jag kunde strukturera designen i komponenter gjorde övergången från design till kod betydligt smidigare för mig. Vad gäller anpassning till olika skärmstorlekar så har jag främst utgått från för desktop och mobil, men designen fungerar även för surfplattor. För att uppnå responsivitet använde jag en kombination av vanilla CSS och Bootstrap. Bootstrap visade sig vara ett effektivt ramverk för att komma igång med responsivitet, men jag kände också att det inte var tillräckligt flexibelt för att finjustera vissa delar av designen. Om jag bara fick välja en funktion från Bootstrap så skulle det definitivt vara gridsystemet eftersom det underlättade arbetet med den generella layouten avsevärt. Men jag föredrog alltså att skapa vissa detaljer med traditionell CSS för att få mer kontroll över designen.
